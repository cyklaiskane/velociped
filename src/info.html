<div class="info-text">
  <h1>Cykla i Skåne</h1>

  <p>
    Cykla i Skåne är en digital cykelkarta och reseplanerare för dig som vill hitta vägen dit du ska. Cykelvägnätet i Skåne består av cykelvägar och andra vägar som bedöms vara acceptabla att cykla på. Vad som anses vara bra cykelinfrastruktur kan skilja sig åt beroende på vem man frågar eller vad man har för syfte med resan. För att hitta den väg som passar just dig bäst kan du välja mellan tre ruttalternativ i reseplaneraren. Du kan välja att cykla via den kortaste, säkraste eller den föreslagna vägen.
  </p>

  <dl>
    <dt>Kortast väg</dt> <dd>visar den kortaste tillåtna sträcka att cykla på. Cykling kan med andra ord ske på cykelbanor och i blandtrafik på mer eller mindre trafikerade vägar. Denna väg kan passa arbetspendlaren som vill ta sig fram snabbt.</dd>

    <dt>Säkrast väg</dt> <dd>visar den säkraste vägen att ta sig fram. I praktiken kan det innebära långa omvägar för att nå slutdestinationen. Denna väg kan passa rekreationscyklisten men vara mindre lämpligt för dig som cykelpendlar.</dd>

    <dt>Föreslagen väg</dt> <dd>visar den väg som flest cyklister hade valt utifrån en avvägning av trafiksäkerhet och avstånd och försöker på så sätt spegla hur cyklister vanligtvis väljer sin rutt.</dd>
  </dl>

  <p>
    Idén med Cykla i Skåne är inte att hitta de finaste cykelvägarna utan att komma fram så snabbt och säkert som möjligt på cykel. Cykla i Skåne bygger på data från nationella vägdatabasen, NVDB. Kartverktyget är i och med detta endast så bra som sitt underlag, vilket innebär att det kan finnas fel i kartan. För att Cykla i Skåne ska kunna föreslå en så bra cykelväg som möjligt är det viktigt att rapportera in fel i kartunderlaget till den organisation som ansvarar för data. Trafikverket ansvarar för NVDB och Region Skåne ansvarar för cykelbarhetsklassningen och att peka ut stråken. Fel i NVDB kan rapporteras i NVDB på webb. Fel i Region Skånes data kan rapporteras in till geodata@skane.se.
  </p>

  <p>
    Cykla i Skåne uppdateras två gånger om året för att komplettera kartan med nya cykelvägar som tillkommit eller andra ändringar som gjorts i infrastrukturen.
  </p>

  <h3>Trafiksäkerhetsklasser</h3>

  <ul class="ts-classes">
  </ul>

  <p>
    Cykla i Skåne använder kakor
  </p>

  <button>Stäng</button>

  <div class="clear"></div>
</div>
